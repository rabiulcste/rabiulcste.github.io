---
title: 'তেরোর পরে'
author: 'Rabiul Awal'
excerpt: ''
layout: post
category:
    - 'art_culture'
tag: [critic]
---
এমন একটা সময়ে বিশ্ববিদ্যালয়ে পড়তেছি যখন বাংলাদেশে থমকে থমকে এক এক আচমকা হতাশার খবর আসতে থাকে। এ এক অদ্ভুত সময়। কত রাতদিন গেলো এসবের ভাবনার দিশাহীন কুলকিনারা শামলায়া। একদম সহজ করে জীবন যাপনের সুযোগ আমাদের ছিলো কখন? একটা উৎকণ্ঠা, চাপা বিষাদ, আকুতি, পত্রিকায় নয়া নয়া স্যাডমার্কা খবর নিয়ে চলতেই আছি। তেরোর পরের বাংলাদেশ ভাঙ্গনের বাংলাদেশ। তেরোর বাংলাদেশ আমাদের জাগায়া মাইরা ফেললো। আমাদের একদম মরে মরে লুটায়া পড়ার জীবন এতোটা ভার হয়ে উঠলো যে কখনো কখনো নিজেকে খুঁজে পাই না। এইসব গণিত, জটিল বইপত্র, কম্পিউটার প্রকৌশল, গবেষণাপত্র, দর্শন এগুলিতে মন দিতে পারলাম কই আর? মনে হয় দেয়ালে পিঠ ঠেকায়া ঠায় দাঁড়ায়া আছি, কোন মাতাবোলা নেই, উৎসারিত হবার মতন কিছু নেই।