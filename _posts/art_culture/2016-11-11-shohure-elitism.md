---
title: 'শহুরে এলিটিজম বিষয়ক'
author: 'Rabiul Awal'
layout: post
category:
    - 'art_culture'
tag: [critic]
---
চারদিক থেইকা একটা এলিট সোসাইটি গড়ে তোলার চেষ্টা করা হচ্ছে। শব্দে এলিটিজম, শিক্ষায় এলিটিজম, পোশাকে এলিটিজম ঝকঝক করে। মননে, চিন্তায়, ব্যক্তিগত দেয়ালে, সামাজিক দেয়ালে, চারদিকে হরদম নার্সিস্টিক-এলিটিজম চর্চা। গোলটেবিল বৈঠক বসিয়ে এলিটিজম চর্চার মধ্য দিয়া আম্রিকান কালচারে তরুণদের দলে দলে ইয়ুথ লিডার বানানোর প্রকল্পটা বাজারে চলতাছে বেশ।

এতো এতো লিডার, এতো এতো ডিসেন্ট বক্তব্য, শত শত সার্টিফিকেশন – অথচ সমাজটারে দেখভাল করনের খেয়াল তাগো নাই। অবশ্য খেয়াল থাকে কেমনে- বাঙ্গালি সমাজ, গ্রাম, শহর, দেশ, চায়ের দোকান, স্কুলঘর, বিশ্ববিদ্যালয়, রাজপথ তো আর এলিট না!