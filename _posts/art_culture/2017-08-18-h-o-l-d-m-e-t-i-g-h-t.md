---
title: 'h o l d  m e  t i g h t'
author: 'Rabiul Awal'
layout: post
category:
    - 'art_culture'
tag: [art]

---
আমার কিছু একটা জড়ায় ধরতে ইচ্ছে করে – মাটির মতন নরম, দূর্বার মতন কোমল, বাতাসের মতন মিহি, ঢেউয়ের মতন ভাঙচুর, যীশুর মতন শুভ্র কিংবা মায়ের মতন আদর আদর। যা জড়ায়ে ধরলে ফুসফুস ভরে উঠবে বিশুদ্ধ অক্সিজেনে, ফিক্সড এন্ড কিউরড। ছোটবেলায় ভয় পেলে যেটা হতো ছুটে এসে মায়ের কোলে ঝাপাই পড়তাম; মা এতো কাছাকাছি জড়াই ধরতো যে- এতোটা হৃদয়ের নিকটে, এতোটা শক্ত কইরা আঁকড়াই ধরতেন যে মনে হতো আর ভয় নেই, দ্য হার্ট ফিলড উইথ আটমোস্ট লাভ। সেদিন রাস্তার উপর বইসা আড্ডা দিতেছিলাম- তো আমার খুব ইচ্ছা হইতেছিলো রাস্তাডা খুব কইরা জড়াই ধইরা বইসা থাকি।